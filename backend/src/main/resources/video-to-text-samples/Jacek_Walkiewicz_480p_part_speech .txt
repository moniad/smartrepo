Jestem z pokolenia, dla którego szczytem marzeń było pojechać do Niemiec,
zarobić trochę marek,
kupić golfa rozbitego, przywieźć go do Polski
i czuć się lepszym człowiekiem.
A największym marzeniem było pojechać do Stanów,
posiedzieć trzy lata, zarobić 15 tysięcy dolarów
i do końca życia być ustawionym.
W związku z tym jak przyszedł 1989 rok,
to dla mnie było to wydarzenie epokowe i wielka szansa.
Nigdy nie przypuszczałem,
że dożyję takich czasów,
a one zaczęły się w momencie, kiedy wchodziłem w dorosłe życie.
Jak chodziłem na imprezy, to moi koledzy palili papierosy i mówili:
"Życie ucieka, trzeba by coś zrobić".
Ja mówię: "To zróbmy".
"Ale co?"
"No to polej".
(Śmiech)
Ja mówiłem: "Knajpę otwórzmy!".
Oni: "Ale gdzie?"
Mówię: "Nie wiem, bo jeszcze z imprezy nie wyszliśmy".
"No to polej".
A potem mówili: "Ale skąd weźmiemy kasę?".
Mówię: "Pójdziemy do banku. Tam dają pieniądze".
"Ale który bank ci da?"
"Nie wiem, bo jeszcze z imprezy nie wyszliśmy".
"No to polej".
I tak było w następnym roku.
Mówili: "Rok już minął".
I znowu.
Po pięciu latach ktoś mówi:
"Wiecie, a mój szwagier otworzył cztery lata temu i świetnie mu idzie".
Ja mówię: "A ja mówiłem pięć lat temu!".
A oni: "A kto wiedział, że szwagier się wstrzeli w temat?".
(Śmiech)
"No to polej!".
