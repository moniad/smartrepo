2 warzywa, które warto poznać bliżej

Frazesy typu: „warzywa jeść trzeba, bo są bardzo zdrowe” wmawiano nam na potęgę w dzieciństwie. Mało kto jednak stosował się do tych nakazów. Warzywa nie smakowały, były po prostu nijakie. Wielu z nas nie smakują do dziś. Dlatego tak rzadko je jadamy. A szkoda. Warzywa to klucz nie tylko do zdrowia, ale także do dobrego samopoczucia oraz do pięknej sylwetki.

Dieta, w której pierwsze skrzypce grają warzywa nie może być monotonna. Nie ograniczajmy się zatem do kapusty, marchwi, fasoli, tudzież innych popularnych warzyw przygotowywanych na oklepane sposoby. Szybko bowiem znudzimy się takim sposobem odżywiania. Zamiast tego warto na bieżąco poznawać coraz to nowe ciekawe warzywa oraz przepisy na ich przyrządzanie i wprowadzać je do swojego jadłospisu. Oto 2 mniej znane warzywa, które warto poznać bliżej oraz parę interesujących sposobów na ich przyrządzenie:

Po pierwsze – cykoria. Jest to warzywo podobne do sałaty, zresztą uprawia się je w bardzo podobny, jak sałatę sposób. Warzywo to zawiera białko, cenne minerały, witaminę C oraz witaminę A. Atutem cykorii jest to, że ma mnóstwo właściwości leczniczych: leczy choroby skórne, działa przeciwreumatycznie, wykazuje działanie uspokajające, pomaga zapobiegać anemii, działa antyseptycznie, a co najważniejsze - świetnie wpływa na funkcjonowanie układu trawiennego, tym bardziej więc powinniśmy stosować to warzywo w naszej codziennej diecie. Walory lecznicze idą tu w parze z walorami smakowymi. Cykoria ma charakterystyczny goryczkowaty smak, co właśnie czyni ją tak interesującym warzywem.


[1] http://galeria-tekstow.pl/artykuly-poradnikowe-blogowe